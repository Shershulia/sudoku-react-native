Prosjektøving Android.
Lag en Sudoku-app (selv om det finnes haugevis av dem fra før). Se f.eks.
http://www.matematikk.org/sudoku/ for regler og eksempel (På dette web-stedet har man både 6X6
og 9X9-brett. Det er nok at du lager 9X9.)
Appen skal ha (minst) to deler, en der du kan hente fram et startbrett og fylle ut, og en der du kan
legge inn startbrett i et lager. Startbrettene skal klassifiseres som enten lett, middels eller vanskelig,
og spilleren skal kunne velge kategori og få ut et tilfeldig brett i denne kategorien. (Startbrett: Det
delvis utfylte skjemaet man starter med.)
I den enkleste versjonen kan lageret ligge på mobil-enheten, men hvis du vil, kan du prøve deg på en
løsning der lageret ligger på en server som appen kommuniserer med. Sørg i så fall for at det er mulig
for den som skal vurdere innleveringen din å teste det.
Minimumskrav for å få løsningen godkjent:
 Mulig å hente fram start-brett i en bestemt kategori. Lageret må derfor inneholde
minst ett startbrett av hver type.
 Mulig å legge inn et nytt start-brett av en bestemt type.
 Mulig å velge en rute og sette en verdi der.
 Mulig å slette verdien i en rute.
 Mulig å skifte farge på en verdi, f.eks. for å markere at man er usikker og kanskje må
stryke den igjen.
 Få beskjed om det er riktig eller galt når alle rutene er fylt ut.
 Kunne velge mellom norsk og engelsk.
 En liten bruksanvisning.
